<html>    <head>        <meta http-equiv="content-type" content="text/html;charset=utf-8">		<title>Diagramstijlen gebruiken</title>						<meta name="description" content="Een weergave definiëren voor een heel diagram.">        <link rel="stylesheet" href="help.css" type="text/css">    </head>    <body>        <div class="Destination">        <h2><span class="Drop">Diagramstijlen gebruiken</span></h2>        <a name="diagramstyle"></a><a name="diagramstyles"></a>                        <div class="item "><span class="">Diagramstijlen zijn OmniGraffle-documenten waarin een weergave is gedefinieerd die u kunt toepassen op een opbouw of diagram. Er zijn oneindig veel manieren waarop u bepaalde gegevens kunt weergeven. Met behulp van een diagramstijl kunt u beter bepalen op welke manier u de gegevens wilt weergeven.</span>                        </div>                        <div class="item "><span class="">De belangrijkste situaties waarin diagramstijlen van pas komen zijn: het schrijven van een opbouw met OmniGraffle's <a href="help:anchor='outlineview' bookID='OmniGraffle Help'">opbouwweergave</a> (met het commando <span class="UI">Kies diagramstijl</span> in het menu <span class="UI">Opmaak</span>) of het <a href="help:anchor='import' bookID='OmniGraffle Help'">importeren</a> van een OmniOutliner-bestand (via het dialoogvenster voor importeren). In dergelijke gevallen worden tekstonderdelen met behulp van de diagramstijl omgezet in objecten. Bij OmniGraffle worden diverse diagramstijlen geleverd. U kunt in de opbouwweergave de verschillende diagramstijlen proberen en het effect bekijken.</span>                        </div>                        <div class="item "><span class="">Wanneer u een diagramstijl toepast, wordt de stijl van de onderdelen in de opbouw aangepast aan de instellingen voor <a href="help:anchor='shapes' bookID='OmniGraffle Help'">vormen</a>, <a href="help:anchor='connectionlines' bookID='OmniGraffle Help'">verbindingslijnen</a> en <a href="help:anchor='automaticlayout' bookID='OmniGraffle Help'">automatische opmaak</a> van die diagramstijl. Op elk niveau worden de onderdelen van de opbouw omgezet in vormobjecten die overeenkomen met objecten op hetzelfde niveau van het diagram. Als de opbouw meer niveaus bevat dan de diagramstijl, wordt voor de diepste niveaus de stijl gebruikt van het diepste niveau van de diagramstijl.</span>                        </div>                        <div class="item "><span class="">Om een nieuwe diagramstijl te maken, kiest u <span class="UI">Nieuwe bron ▸ Nieuwe diagramstijl</span> in het menu <span class="UI">Archief</span> en kiest u een sjabloon om mee te beginnen. Stel een diagram in met één canvas en één laag dat een paar met elkaar verbonden objecten bevat met de gewenste stijl. Een diagramstijl moet een zuivere boomstructuur hebben. Dat wil zeggen dat de verbindingslijnen een hiërarchie moeten vormen en niet naar zichzelf mogen verwijzen. Wanneer u klaar bent, bewaart u de stijl. De standaardopslaglocatie is de map <a href="help:anchor='applicationsupport' bookID='OmniGraffle Help'">Application Support</a>, waarin OmniGraffle zoekt naar diagramstijlen. Als een sjabloon eenmaal op die locatie is bewaard, is de sjabloon beschikbaar in de diagramstijlkiezer.</span>                        </div>                        <div class="item "><span class="">Als u OmniOutliner-bestanden met meerdere kolommen wilt importeren, kunt u een diagramstijl maken met een groep vormen in plaats van met één vorm. In dat geval moet u aan elk object een tekstlabel toevoegen zodat u de kolommen hieraan kunt koppelen wanneer u het OmniOutliner-bestand opent.</span>                        </div>        </div>                <div class="bottom-nav">                        <span class="left-nav"><a href="Creatingandmanagingtemplates.html">← Sjablonen maken en beheren</a></span>                            <span class="right-nav"><a href="backups.html"><span class="Drop">Automatisch reservekopieën van documenten</span> bewaren →</a></span>                         <br/>         </div>            </body></html>