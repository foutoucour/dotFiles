<html>    <head>        <meta http-equiv="content-type" content="text/html;charset=utf-8">		<title>Figuren gebruiken om veelgebruikte objecten te behouden en te delen</title>						<meta name="description" content="Bewaarplaats voor veelgebruikte objecten.">        <link rel="stylesheet" href="help.css" type="text/css">    </head>    <body>        <div class="Destination">        <h2><span class="Drop">Figuren gebruiken om veelgebruikte objecten te behouden en te delen</span></h2>        <a name="stencil"></a><a name="stencils"></a><a name="stencilwindow"></a>                        <div class="item "><span class="">Een figuur is een set handige objecten die u naar uw eigen diagrammen kunt slepen. Om de figuren weer te geven, selecteert u <span class="UI">Figuren</span> in het menu <span class="UI">Venster</span>.</span>                        </div>                        <div class="item "><span class=""><img src="../HelpImages/Stencil viewer.png" class="inline-image"></span>                        </div>                        <div class="item "><span class=""><img src="../HelpImages/dot1.png" class="inline-image"> Klik op deze knoppen om te zien hoe de objecten op de figuur verschijnen, gescheiden, of elk in zijn eigen vak.</span>                        </div>                        <div class="item "><span class=""><img src="../HelpImages/dot2.png" class="inline-image"> Gebruik het venstermenu Actie om figuren te bewerken, de figurenlijst aan te passen of nieuwe figuren te maken; meer over deze commando's vindt u verderop.</span>                        </div>                        <div class="item "><span class=""><img src="../HelpImages/dot3.png" class="inline-image"> Typ iets in het zoekveld om figuren te vinden waarvan de namen overeenkomen met de zoektekst, of figuren waarvan de tekst of notities overeenkomen met de zoektekst. U kunt zelfs online zoeken naar figuren die anderen hebben gemaakt. Zie verderop voor meer informatie over het zoeken naar figuren.</span>                        </div>                        <div class="item "><span class=""><img src="../HelpImages/dot4.png" class="inline-image"> Selecteer een figuur in de lijst om de inhoud ervan weer te geven; selecteer een map om de inhoud van alle figuren in die map weer te geven.</span>                        </div>                        <div class="item "><span class=""><img src="../HelpImages/dot5.png" class="inline-image"> De figuren die u selecteert verschijnen hier; sleep objecten van hieruit naar uw document. Als u een figuur hebt geopend die nog niet is geïnstalleerd, klik dan op de knop Installeer die in de titelbalk verschijnt om de figuur te kopiëren naar uw eigen map, om deze zo te bewaren.</span>                        </div>                        <div class="item "><span class=""><img src="../HelpImages/dot6.png" class="inline-image"> Wanneer u een object selecteert, verschijnt hier in het paneel met metagegevens informatie over de figuur, waaronder eventuele <a href="help:anchor='notes' bookID='OmniGraffle Help'">notities</a> of <a href="help:anchor='customdata' bookID='OmniGraffle Help'">aangepaste gegevens</a>.</span>                        </div>                        <div class="item "><span class=""><img src="../HelpImages/dot7.png" class="inline-image"> Als u niet een volledig object wilt maar alleen een of alle stijlen ervan, sleept u een stijl uit het <a href="help:anchor='styletray' bookID='OmniGraffle Help'">stijlvak</a> naar een object in uw document.</span>                        </div>                        <div class="item "><span class=""><img src="../HelpImages/dot8.png" class="inline-image"> Klik op deze knop om het paneel met metagegevens te tonen of te verbergen.</span>                        </div>                        <div class="item "><span class="">Als u een object op het canvas wilt plaatsen, sleept u het gewoon vanuit de figuur en zet u het neer op de gewenste plaats. Er wordt een kopie gemaakt van het object. Het origineel blijft in de figuur behouden, dus u kunt zoveel kopieën maken als u nodig hebt. U hebt dezelfde selectiemogelijkheden als in een canvas, zoals klikken terwijl u de Command-toets ingedrukt houdt of een kader slepen om meerdere objecten te selecteren.</span>                        </div>                        <div class="item "><span class="">De figurenlijst bestaat uit een aantal gedeelten.</span>                            <div class="item "><span class="">De <span class="UI">figurenbibliotheek</span> bevat alle figuren die u hebt geïnstalleerd, of ze nu zijn ingebouwd in OmniGraffle of in een <a href="help:anchor='applicationsupport' bookID='OmniGraffle Help'">Application Support</a>-map staan.</span>                            </div>                            <div class="item "><span class=""><span class="UI">Recente figuren</span> is een lijst met de vijf laatste figuren die u hebt bekeken. Als u een nog niet geïnstalleerde figuur opent, verschijnt die in de lijst Recente figuren; u kunt klikken op de knop <span class="UI">Installeer</span> naast de titel om de figuur te kopiëren naar de juiste locatie in uw hoofdmap.</span>                            </div>                            <div class="item "><span class="">Het gedeelte <span class="UI">Favoriete figuren</span> is volledig aanpasbaar. U kunt elke geïnstalleerde figuur hier naartoe slepen. Kies <span class="UI">Nieuwe map voor favoriete figuren</span> in het venstermenu Actie om een map te maken waarin u uw favoriete figuren onderbrengt.</span>                            </div>                        </div>                        <div class="item "><span class="">Om uw figuren te doorzoeken, typt u een zoektekst in het zoekveld boven de lijst met figuren. OmniGraffle doorzoekt de titels van de figuren, de tekst van de objecten op elke figuur en de notities en aangepaste gegevens. Figuren die overeenkomen met de zoektekst, verschijnen in het speciale gedeelte <span class="UI">Zoekresultaten</span> van de lijst met figuren. Als een object op een figuur overeenkomt met de zoektekst, verschijnen normaal gesproken alle objecten op die figuur in de resultaten. Maar als u de optie <span class="UI">Filter</span> in het venstermenu van het zoekveld inschakelt, verdwijnen de objecten die niet overeenkomen met wat u hebt getypt.</span>                        </div>                        <div class="item "><span class="">Om de online verzameling OmniGraffle-figuren te doorzoeken, klikt u op het venstermenu van het zoekveld en kiest u <span class="UI">Graffletopia</span>. U komt dan op de gratis site van Patrick Crowley, waar iedereen nuttige figuren kan downloaden en publiceren. Wanneer u Graffletopia doorzoekt, verschijnen de figuren waarvan de namen of beschrijvingen overeenkomen in de lijst <span class="UI">Zoekresultaten</span>. Klik op een figuur om een voorvertoning en een beschrijving weer te geven en klik op de knop <span class="UI">Download</span> om een kopie ervan op te halen. Open het bestand dat in de Finder verschijnt. U kunt de figuur nu op de gebruikelijke manier gebruiken of installeren. U kunt ook toegang krijgen tot Graffletopia vanuit het menu <span class="UI">Help</span> van OmniGraffle of via de URL <a href="http://graffletopia.com/">http://graffletopia.com</a>.</span>                        </div>                        <div class="item "><span class="">Om een nieuwe figuur te maken, kiest u <span class="UI">Nieuwe bron ▸ Figuur</span> in het menu <span class="UI">Archief</span>. U kunt het document dat verschijnt op dezelfde manier bewerken als u een normaal diagram in OmniGraffle bewerkt. Er verschijnt een voorbeeld van de figuur in het figuurvenster terwijl u werkt. Als de figuur eenmaal de gewenste vorm heeft, kiest u <span class="UI">Bewaar</span> in het menu <span class="UI">Archief</span>; de standaardopslaglocatie is de map <a href="help:anchor='applicationsupport' bookID='OmniGraffle Help'">Application Support</a> in uw Bibliotheek.</span>                        </div>                        <div class="item "><span class="">Om een figuur te bewerken, selecteert u de figuur in de lijst en kiest u <span class="UI">Bewerk figuur</span> (of <span class="UI">Kopieer en bewerk figuur</span> als het om een ingebouwde figuur gaat) in het venstermenu Actie erboven. Vervolgens kunt u de figuur op dezelfde manier bewerken en bewaren als een normaal OmniGraffle-document.</span>                        </div>        </div>                <div class="bottom-nav">                        <span class="left-nav"><a href="rulersandinspectorbar.html">← <span class="Drop">Over de linialen</span> en <span class="Drop">de</span> infovensterbalk</a></span>                            <span class="right-nav"><a href="Generalpreferences.html"><span class="Drop">Het gedrag van OmniGraffle aanpassen met de</span> Algemene voorkeuren →</a></span>                         <br/>         </div>            </body></html>