<html>    <head>        <meta http-equiv="content-type" content="text/html;charset=utf-8">		<title>Gegevens toevoegen aan objecten met het infovenster Notitie</title>						<meta name="description" content="Notities aan objecten koppelen.">        <link rel="stylesheet" href="help.css" type="text/css">    </head>    <body>        <div class="Pro Destination">        <h2>Gegevens toevoegen aan objecten met het infovenster Notitie</h2>        <a name="customdata"></a><a name="note"></a><a name="notes"></a><a name="noteinspector"></a>                            <div class="item "><span class="">Het infovenster Notitie bevat een veld voor de invoer van tekst die moet worden gekoppeld aan het geselecteerde object, en een tabel met speciale gegevens.</span>                            </div>                            <div class="item "><span class="">De notitie kan worden opgemaakt in de RTF-structuur (Rich Text Format). Dit betekent dat u alle lettertypen en kleuren kunt gebruiken die ook elders in OmniGraffle beschikbaar zijn. Als u de aanwijzer op een object met een notitie plaatst, wordt de tekst van de notitie weergegeven in een veld met knopinfo dat boven het object zweeft.</span>                            </div>                            <div class="item "><span class="">U kunt de tabel met speciale gegevens gebruiken om eigen informatie over het object bij te houden. Speciale gegevens worden opgeslagen als sleutel/waarde-paren: de sleutel is een soort label voor het type informatie dat u opslaat, en de waarde is de informatie zelf.</span>                            </div>                            <div class="item "><span class="">Een voorbeeld: stel dat u een diagram van een computernetwerk hebt en u wilt een modelnummer toewijzen aan elk onderdeel. Klik op de placeholder of de plusknop om een nieuw sleutel/waarde-paar te maken. In de kolom Sleutel typt u bijvoorbeeld <span class="Verbatim">Onderdeelnummer</span> en in het veld Waarde bijvoorbeeld <span class="Verbatim">A1181</span>. Deze gegevens hebben geen effect op de manier waarop OmniGraffle werkt; het is slechts een manier om willekeurige gegevens over objecten in uw diagram op te slaan. Om een gegevensrij te verwijderen, klikt u op de knop 'x' rechts van de rij.</span>                            </div>                            <div class="item "><span class="">U kunt ook de notitie van een canvas zelf bewerken. Klik op het canvas in de zijbalk (zodat het wordt gemarkeerd in uw selectiekleur) en maak op de normale wijze gebruik van het infovenster Notitie.</span>                            </div>                            <div class="item "><span class="">Notities kunnen worden gevonden door de zoekfunctie Spotlight van Mac OS X, voor het geval u OmniGraffle-diagrammen wilt vinden die bepaalde woorden bevatten.</span>                            </div>        </div>                <div class="bottom-nav">                        <span class="left-nav"><a href="Actioninspector.html">← <span class="Drop">Objecten interactief maken met het</span> infovenster Actie</a></span>                            <span class="right-nav"><a href="CanvasSizeinspector.html"><span class="Drop">Schaal en grootte van het canvas wijzigen met het infovenster Canvasgrootte</span> →</a></span>                         <br/>         </div>            </body></html>