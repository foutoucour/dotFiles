<html>

    <head>
        <meta http-equiv="content-type" content="text/html;charset=utf-8">
		<title>Schaal en grootte van het canvas wijzigen met het infovenster Canvasgrootte</title>
		
		
		<meta name="description" content="De grootte van het canvas en enkele afdrukopties wijzigen.">
        <link rel="stylesheet" href="help.css" type="text/css">
    </head>
    <body>

        <div class="Destination">
        <h2><span class="Drop">Schaal en grootte van het canvas wijzigen met het</span> infovenster Canvasgrootte</h2>
        
<a name="pagebreak"></a>
<a name="canvassize"></a>
<a name="canvassizeinspector"></a>
<a name="canvasunits"></a>
<a name="measurementunits"></a>
                            <div class="item "><span class="">Met dit infovenster kunt u de grootte van het canvas wijzigen en bepalen hoe het canvas op afgedrukte pagina's past of welk type maateenheden moet worden gebruikt.</span>                            </div>

                            <div class="item "><span class="">De velden van <span class="UI">Canvasgrootte</span> bepalen de breedte en hoogte van het canvas. U kunt hier waarden invoeren om een exacte grootte voor het canvas op te geven. U kunt een van de eenheden kiezen die beschikbaar zijn in de <a href="help:anchor='ruler' bookID='OmniGraffle Help'">liniaal</a> of een aantal pagina's invoeren.</span>                            </div>

                            <div class="item "><span class="">Als u het aankruisvak <span class="UI">Grootte is veelvoud van printervellen</span> inschakelt, zijn de randen van het canvas gelijk aan de randen van het papier. Hiermee voorkomt u dat het canvas in het midden van een pagina plotseling eindigt.</span>                            </div>

                            <div class="item "><span class="">Als u het aankruisvak <span class="UI">Pas canvasgrootte automatisch aan</span> inschakelt, wordt de grootte van het canvas aangepast aan de objecten die u maakt.</span>                            </div>

                            <div class="item "><span class="">Als bij het afdrukken <span class="UI">Druk canvas op één printervel af</span> wordt geselecteerd, wordt het canvas vergroot of verkleind, zodat het op één vel papier past, ongeacht de grootte ervan op het scherm.</span>                            </div>

                            <div class="item "><span class="">U kunt de <span class="UI">richting</span> van de pagina's instellen op staand (verticaal) of liggend (horizontaal), of de instellingen in het venster <a href="help:anchor='pagesetup' bookID='OmniGraffle Help'">Pagina-instelling</a> overnemen.</span>                            </div>

                            <div class="item "><span class="Bold">Maateenheden van de linialen</span>                                <div class="item "><span class="">In het venstermenu <span class="UI">Liniaaleenheden</span> stelt u de gewenste soort <a href="help:anchor='measurementunits' bookID='OmniGraffle Help'">maateenheden</a> in voor het huidige canvas. Alle in OmniGraffle ondersteunde eenheden worden weergegeven in een lijst, compleet met hun standaardafkortingen.</span>                                </div>
                                <div class="item "><span class="">De werkelijke grootte van uw diagram verandert niet als u de eenheden wijzigt. Het wordt alleen anders gemeten. De meetwaarden die worden weergegeven op de liniaal en in de infovensters zijn in de maateenheid die u hier selecteert.</span>                                </div>
                                <div class="item "><span class="">Eenheden die zijn gemarkeerd met een sterretje (*) kunnen worden gebruikt als eenheid voor het canvas. Dit betekent dat u, als u een eenhedenschaal instelt voor uw linialen (zie hierna), alleen deze eenheden kunt gebruiken aan de linkerkant ("werkelijke grootte") van de vergelijking. Aan de rechterkant ("theoretische grootte") kunt u alle gewenste eenheden gebruiken.</span>                                </div>
                            </div>

<a name="unitscale"></a>
                            <div class="item Pro"><span class="Bold">Eenhedenschaal</span>                                <div class="item "><span class="">De <span class="UI">Eenhedenschaal</span> kan eenvoudige schaaluitdrukkingen interpreteren. Er zijn enkele handige schalen beschikbaar, zoals <span class="UI">1 in = 1 ft</span>, en u kunt ook zelf een schaal invoeren door <span class="UI">Aangepast</span> te kiezen.</span>                                </div>
                                <div class="item "><span class="">Stel, u voert <span class="Verbatim">1 cm = 1 m</span> in. Wat 1 centimeter op de liniaal was, wordt nu 1 meter. Objecten op het canvas die 2 centimeter breed waren, hebben nu een breedte van 2 meter, enzovoort. De instelling voor de eenheden verandert overeenkomstig de tweede waarde in de vergelijking.</span>                                </div>
                                <div class="item "><span class="">U kunt ook een verhouding opgeven. Stel dat u <span class="Verbatim">1:12</span> opgeeft. De liniaaleenheden blijven ongewijzigd, maar objecten op het canvas zijn nu 12 keer zo groot als toen u de schaal nog niet had gewijzigd.</span>                                </div>
                                <div class="item "><span class="">U kunt de schaal terugzetten op de normale waarde en de liniaal en objecten behandelen als zijnde "op ware grootte" door <span class="UI">Stel schaal opnieuw in</span> te selecteren in het venstermenu <span class="UI">Eenhedenschaal</span>.</span>                                </div>
                                <div class="item "><span class="">Als u al een schaal hebt ingesteld en die onmiddellijk omzet in een nieuwe schaal, verandert de werkelijke grootte van de objecten op het canvas overeenkomstig de nieuwe schaal. Stel, u werkt met <span class="Verbatim">1 cm = 1 m</span> en wijzigt vervolgens de schaal onmiddellijk in <span class="Verbatim">2 cm = 1 m</span>. De afstand tussen de markeringen op de liniaal wordt dubbel zo groot en ook de objecten op het canvas worden dubbel zo groot als op het scherm. U kunt een nieuwe schaal instellen zonder de grootte van de objecten te wijzigen door een keuze te maken in het gedeelte <span class="UI">Stel schaal opnieuw in op:</span> van het venstermenu Eenhedenschaal. </span>                                </div>
                            </div>

<a name="origin"></a>
                            <div class="item "><span class="">Standaard vormt de linkerbovenhoek van een canvas het nulpunt (oftewel het punt waar de meetpunten van de linialen beginnen, op de coördinaten 0,0) van het canvas. Om het nulpunt te wijzigen, voert u in de twee velden <span class="UI">Nulpunt</span> waarden in. (U kunt het nulpunt ook slepen vanuit de hoek waar de <a href="help:anchor='rulers' bookID='OmniGraffle Help'">linialen</a> samenkomen.) De coördinaten in het <a href="help:anchor='geometryinspector' bookID='OmniGraffle Help'">infovenster Geometrie</a> zijn gebaseerd op dit nulpunt.</span>                            </div>


        </div>
        

        <div class="bottom-nav">
        

                <span class="left-nav"><a href="AddingdatatoobjectswiththeNoteinspector.html">← Gegevens toevoegen aan objecten met het infovenster Notitie</a></span>
            

                <span class="right-nav"><a href="Gridinspector.html"><span class="Drop">Een raster instellen met het</span> infovenster Raster →</a></span>
            

             <br/> 
        </div>
        

    </body>
</html>
