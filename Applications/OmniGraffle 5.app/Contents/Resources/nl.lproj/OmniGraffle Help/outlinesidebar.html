<html>    <head>        <meta http-equiv="content-type" content="text/html;charset=utf-8">		<title>De opbouwzijbalk gebruiken om een hiërarchisch diagram te bewerken</title>						<meta name="description" content="Snel gegevens invoeren met behulp van het toetsenbord.">        <link rel="stylesheet" href="help.css" type="text/css">    </head>    <body>        <div class="Destination">        <h2><span class="Drop">De</span> opbouwzijbalk <span class="Drop">gebruiken om een hiërarchisch diagram te bewerken</span></h2>        <a name="outlinesidebar"></a><a name="outlineview"></a>                        <div class="item "><span class="">In de opbouwzijbalk kunt u snel een grote hoeveelheid gegevens invoeren of een schematisch overzicht van hiërarchische diagrammen bekijken. Om de opbouwzijbalk te openen, kiest u <span class="UI">Opbouw</span> in het menu <span class="UI">Weergave</span>. Als de <a href="help:anchor='listsidebar' bookID='OmniGraffle Help'">lijstzijbalk</a> is geopend, kunt u ook klikken op de knop aan de bovenkant om over te schakelen naar de opbouwzijbalk.</span>                        </div>                        <div class="item "><span class="">In de opbouwzijbalk worden alle <a href="help:anchor='shapes' bookID='OmniGraffle Help'">vormen</a> weergegeven die u op het canvas hebt gemaakt. Ze zijn hiërarchisch gerangschikt volgens de <a href="help:anchor='lines' bookID='OmniGraffle Help'">lijnen</a> waarmee de vormen onderling zijn verbonden. Als u tekst invoert in de opbouwweergave, worden er automatisch vormen aangemaakt en met de bijbehorende tekst op het canvas verbonden.</span>                        </div>                        <div class="item "><span class="">U kunt gaan werken in de opbouw door op een bestaand onderdeel te klikken of dubbel te klikken in een leeg gebied om een nieuw onderdeel aan te maken. Tijdens het werken in de opbouwweergave kunt u de volgende toetsen gebruiken om onderdelen aan te maken en te rangschikken:</span>                        </div>                        <div class="item Box">                            <div class="item "><span class="">Druk op Return om een onderdeel op hetzelfde niveau als het huidige geselecteerde onderdeel te maken. Onderdelen van hetzelfde niveau hebben hetzelfde inspringingsniveau in de opbouwweergave en hebben, als ze boven het hoogste niveau uitkomen, verbindingen met hetzelfde bovenliggende object (ouder) in het diagram.</span>                            </div>                            <div class="item "><span class="">Druk op Tab om het huidige geselecteerde onderdeel te laten inspringen, waardoor het een "kind" (onderliggend onderdeel) wordt van het bovenliggende onderdeel in de opbouw. Er wordt een verbindingslijn weergegeven in het diagram van het bovenliggende object (ouder) naar het onderliggende object (kind).</span>                            </div>                            <div class="item "><span class="">Druk op Shift-Tab om het huidige geselecteerde onderdeel naar links te verschuiven, waardoor het een onderdeel op hetzelfde niveau wordt als wat eerst het bovenliggende onderdeel ("ouder") was.</span>                            </div>                            <div class="item "><span class="">Druk op Escape om over te schakelen tussen het selecteren van een onderdeel en het bewerken van de tekst van het onderdeel.</span>                            </div>                        </div>                        <div class="item "><span class="">Er zijn ook sneltoetsen waarmee u snel een opbouw kunt samenstellen. Raadpleeg het bestand <span class="UI">Toetscombinaties</span> in het <span class="UI">Help</span>-menu voor meer informatie.</span>                        </div>                        <div class="item "><span class="">Een onderdeel kan binnen de opbouwweergave worden versleept aan de <span class="Bold">handgreep</span>. Dit is de stip of het driehoekje links van elk onderdeel. Als u een onderdeel versleept, worden ook de onderliggende onderdelen (kinderen) verplaatst. Tijdens het slepen van een onderdeel wordt een zwarte lijn weergegeven om aan te geven welke locatie en welk inspringingsniveau het onderdeel krijgt nadat u het hebt verplaatst.</span>                        </div>                        <div class="item "><span class="">Een <a href="help:anchor='group' bookID='OmniGraffle Help'">groep</a>, <a href="help:anchor='table' bookID='OmniGraffle Help'">tabel</a> of <a href="help:anchor='subgraph' bookID='OmniGraffle Help'">subdiagram</a> op het canvas wordt weergegeven als één onderdeel in de opbouw, met haken eromheen. Klik op de pijlen aan de rechterkant van het onderdeel als u de objecten binnen de groep wilt bekijken en de tekst ervan wilt bewerken.</span>                        </div>                        <div class="item "><span class="">Het venstermenu Actie onder de opbouwzijbalk biedt snel toegang tot commando's in het submenu <span class="UI">Opbouw</span> van het menu <span class="UI">Wijzig</span>, en tot commando's voor het beheren van <a href="help:anchor='diagramstyles' bookID='OmniGraffle Help'">diagramstijlen</a>.</span>                        </div>                        <div class="item "><span class="">Als u een diagramstijl voor het canvas hebt gekozen, worden objecten in het diagram gemaakt op basis van die diagramstijl. Een voorbeeld van de geselecteerde diagramstijl wordt weergegeven boven het venstermenu. Als u de diagramstijl wijzigt, worden objecten op het canvas automatisch aangepast aan de nieuwe stijl, tenzij u de stijl van de objecten handmatig hebt aangepast. Objecten waarvoor handmatig een stijl is ingesteld, kunnen automatisch de gewenste diagramstijl krijgen door ze te selecteren en het commando <span class="UI">Opmaak ‣ Pas stijl geselecteerde objecten aan</span> te kiezen. Of u zorgt ervoor dat alle objecten op het canvas zich aan de diagramstijl aanpassen door <span class="UI">Opmaak ‣ Pas diagramstijl opnieuw toe</span> te kiezen.</span>                        </div>                        <div class="item "><span class="">Hoewel de opbouwweergave handig is voor het snel invoeren van grote hoeveelheden informatie, kunnen hierin niet altijd exact de relaties in een complex diagram worden weergegeven. Objecten met meer dan één ouder, lijnen die zijn verbonden met andere lijnen en circulaire relaties ("Ik ben mijn eigen grootvader!") zijn allemaal voorbeelden van dingen die niet goed kunnen worden weergegeven in een simpele opbouwweergave. In dergelijke gevallen wordt een zo nauwkeurig mogelijk beeld weergegeven in de opbouwweergave. Als uw diagram geen strikte boomstructuur heeft, is de opbouwweergave wellicht niet het meest geschikte hulpmiddel.</span>                        </div>        </div>                <div class="bottom-nav">                        <span class="left-nav"><a href="styletray.html">← <span class="Drop">Het </span>stijlvak gebruiken</a></span>                            <span class="right-nav"><a href="listsidebar.html"><span class="Drop">De </span>lijstzijbalk <span class="Drop">gebruiken om de volgorde van objecten te bepalen</span> →</a></span>                         <br/>         </div>            </body></html>