<html>    <head>        <meta http-equiv="content-type" content="text/html;charset=utf-8">		<title>Utilizzare la barra laterale struttura per modificare un diagramma gerarchico</title>						<meta name="description" content="Veloce inserimento di dati dalla tastiera.">        <link rel="stylesheet" href="help.css" type="text/css">    </head>    <body>        <div class="Destination">        <h2><span class="Drop">Utilizzare la</span> barra laterale struttura <span class="Drop">per modificare un diagramma gerarchico</span></h2>        <a name="outlinesidebar"></a><a name="outlineview"></a>                        <div class="item "><span class="">La vista struttura ti consente di inserire velocemente una grande quantità di dati e ti offre una modalità alternativa di visualizzare i diagrammi a struttura. Per aprirla, scegli <span class="UI">Struttura</span> dal menu <span class="UI">Vista</span>. Se la <a href="help:anchor='listsidebar' bookID='Aiuto OmniGraffle'">barra laterale elenco </a>è aperta, puoi fare clic sul pulsante posto nella parte superiore per passare alla barra laterale struttura.</span>                        </div>                        <div class="item "><span class="">La struttura mostra tutte le <a href="help:anchor='shapes' bookID='Aiuto OmniGraffle'">forme</a> create sull'area di disegno, ordinate gerarchicamente in base alle <a href="help:anchor='lines' bookID='Aiuto OmniGraffle'">linee</a> che le connettono. Allo stesso modo, quando inserisci del testo nella struttura, le forme vengono automaticamente create e connesse sull'area di disegno con il testo corrispondente.</span>                        </div>                        <div class="item "><span class="">Per iniziare a lavorare nella struttura, fai clic su un elemento esistente oppure fai doppio clic su un'area vuota per creare un nuovo elemento. Mentre lavori nella vista struttura, i seguenti tasti possono essere utilizzati per creare e disporre gli elementi:</span>                        </div>                        <div class="item Box">                            <div class="item "><span class="">Premi il tasto A capo per creare un "peer" dell'elemento attualmente selezionato. I peer vengono visualizzati sullo stesso livello di rientro della struttura e, se si trovano sotto al livello principale, hanno connessioni che partono dallo stesso oggetto genitore nel diagramma.</span>                            </div>                            <div class="item "><span class="">Premi il tasto Tabulatore per rientrare l'elemento attualmente selezionato; in questo modo l'elemento diventa "figlio" dell'elemento ad esso superiore nella struttura. Viene disegnata una linea di connessione nel diagramma dall'oggetto genitore all'oggetto figlio.</span>                            </div>                            <div class="item "><span class="">Premi Maiuscole-Tabulatore per rimuovere il rientro dell'elemento attualmente selezionato; in questo modo l'elemento diventa "peer" dall'elemento "genitore".</span>                            </div>                            <div class="item "><span class="">Premi Esc per passare dall'azione di selezione di un elemento a quella di modifica del testo dell'elemento.</span>                            </div>                        </div>                        <div class="item "><span class="">Sono anche disponibili delle abbreviazioni da tastiera speciali per creare rapidamente le strutture. Consulta il documento <span class="UI">Abbreviazioni da tastiera</span> nel menu <span class="UI">Aiuto</span> per maggiori dettagli.</span>                        </div>                        <div class="item "><span class="">Un elemento può essere trascinato all'interno della vista struttura grazie alla sua <span class="Bold">maniglia</span>, vale a dire il punto o triangolo che si trova alla sinistra di ogni elemento. Se trascini un elemento contenente dei figli, i figli si muoveranno insieme ad esso. Mentre trascini un elemento, viene visualizzata una linea nera per mostrare la posizione e il livello di rientro che avrà l'elemento quando verrà rilasciato.</span>                        </div>                        <div class="item "><span class="">Un <a href="help:anchor='group' bookID='Aiuto OmniGraffle'">gruppo</a>, una <a href="help:anchor='table' bookID='Aiuto OmniGraffle'">tabella</a> o un <a href="help:anchor='subgraph' bookID='Aiuto OmniGraffle'">sottografo</a> nell'area di disegno appare come un elemento singolo nella struttura, circondato da parentesi. Fai clic sulle frecce a destra dell'elemento per vedere gli oggetti presenti al suo interno e modificarne il testo.</span>                        </div>                        <div class="item "><span class="">Il menu a comparsa Azione, sotto la barra laterale struttura, consente di accedere in modo semplice e veloce ai comandi del sottomenu <span class="UI">Struttura</span>, nel menu <span class="UI">Composizione</span>, nonché ai comandi per gestire gli <a href="help:anchor='diagramstyles' bookID='Aiuto OmniGraffle'">stili diagramma</a>.</span>                        </div>                        <div class="item "><span class="">Se hai scelto uno stile diagramma per l'area di disegno, gli oggetti del diagramma verranno creati in base allo stile diagramma selezionato. Sopra al menu a comparsa viene visualizzata un'anteprima dello stile di diagramma selezionato. Se modifichi lo stile del diagramma, gli oggetti già nell'area di disegno si modificano per coincidere con il nuovo stile, a meno che il loro stile non sia stato modificato manualmente. Per fare in modo che gli oggetti a cui è stato assegnato uno stile manualmente rispettino lo stile diagramma attuale, devi selezionarli e utilizzare il comando <span class="UI">Formato ‣ Assegna un nuovo stile agli oggetti selezionati;</span> oppure puoi fare in modo che tutti gli oggetti dell'area di disegno rispettino lo stile diagramma attuale, scegliendo <span class="UI">Formato ‣ Applica nuovamente stile diagramma</span>.</span>                        </div>                        <div class="item "><span class="">Se è pur vero che la vista struttura è utile per inserire molte informazioni velocemente, è anche vero che una struttura non può sempre rappresentare alla perfezione le relazioni presenti in un diagramma complicato. Oggetti con più di un "genitore", le linee connesse ad altre linee e gli "antenati circolari" ("Sono il nonno di me stesso!") sono tutti esempi del tipo di cose che una struttura semplice non è in grado di mostrare correttamente. In casi come questi, la vista struttura cerca di rappresentare al meglio le relazioni presenti. Se il diagramma non è rigorosamente un diagramma ad albero, è consigliabile non fidarsi del tutto della vista struttura.</span>                        </div>        </div>                <div class="bottom-nav">                        <span class="left-nav"><a href="styletray.html">← <span class="Drop">Utilizzare le</span> vassoio stile</a></span>                            <span class="right-nav"><a href="listsidebar.html"><span class="Drop">Utilizzare la</span> barra laterale elenco <span class="Drop">per ordinare gli oggetti</span> →</a></span>                         <br/>         </div>            </body></html>