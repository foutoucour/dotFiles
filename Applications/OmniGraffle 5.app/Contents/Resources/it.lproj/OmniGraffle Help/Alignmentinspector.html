<html>    <head>        <meta http-equiv="content-type" content="text/html;charset=utf-8">		<title>Posizionare perfettamente gli oggetti con le impostazioni Allineamento</title>						<meta name="description" content="Allinea e distanzia gli oggetti nell'area di disegno.">        <link rel="stylesheet" href="help.css" type="text/css">    </head>    <body>        <div class="Destination">        <h2><span class="Drop">Posizionare perfettamente gli oggetti con le</span> impostazioni Allineamento</h2>        <a name="alignmentinspector"></a>                            <div class="item "><span class="">Usa queste impostazioni per allineare e distribuire uniformemente gli oggetti.</span>                            </div>                            <div class="item "><span class="">La <span class="Bold">matrice</span> di nove pulsanti sulla sinistra modifica la funzionalità dei pulsanti di allineamento. Rappresenta tutte le combinazioni possibili tra l'allineamento verticale in alto, al centro e in basso, e quello orizzontale sulla sinistra, al centro o sulla destra. Se desideri, ad esempio, allineare gli oggetti in base agli angoli superiori a destra, fai clic sul pulsante superiore a destra nella matrice.</span>                            </div>                            <div class="item "><span class="">Accanto alla matrice dei pulsanti si trovano i <span class="Bold">pulsanti di allineamento</span>. La loro icona cambia per riflettere lo stato della matrice dei pulsanti. Fai clic sul pulsante di allineamento orizzontale per allineare gli oggetti selezionati orizzontalmente. Fai clic sul pulsante di allineamento verticale per allineare gli oggetti selezionati verticalmente. Il primo oggetto selezionato rimane dove si trova e gli altri oggetti selezionati si spostano per allinearsi ad esso. Questi pulsanti sono utili solo se sono selezionati almeno due oggetti.</span>                            </div>                            <div class="item "><span class="">Accanto ai pulsanti di allineamento si trovano due <span class="Bold">pulsanti di distribuzione</span>. Fai clic sul pulsante di distribuzione orizzontale per distribuire uniformemente gli oggetti selezionati nell'area compresa tra gli oggetti all'estrema sinistra e quelli all'estrema destra. Fai clic sul pulsante di distribuzione verticale per distribuire uniformemente gli oggetti selezionati nell'area compresa tra gli oggetti in alto e quelli in basso. Questi pulsanti sono utili solo se sono selezionati almeno tre oggetti.</span>                            </div>                            <div class="item "><span class="">Sulla destra si trovano due<span class="Bold"> campi</span> e i rispettivi <span class="Bold">pulsanti di spaziatura</span>. Inserisci un valore nel campo in alto e fai clic sul pulsante di spaziatura orizzontale per definire la quantità specifica di spazio orizzontale tra gli oggetti selezionati. Inserisci un valore nel campo in basso e fai clic sul pulsante di spaziatura verticale per definire la quantità specifica di spazio verticale tra gli oggetti selezionati. Questi pulsanti sono utili solo se sono selezionati almeno due oggetti.</span>                            </div>                            <div class="item "><span class="">Se l'opzione <span class="UI">Allinea all'area di disegno</span> è selezionata, i pulsanti di allineamento e distribuzione considerano le estremità dell'area di disegno come "oggetti" quando dispongono gli oggetti selezionati. In questo modo potrai allineare gli oggetti all'estremità di un'area di disegno, oppure, distribuirli uniformemente tra le estremità dell'area.</span>                            </div>        </div>                <div class="bottom-nav">                        <span class="left-nav"><a href="Selectioninspector.html">← <span class="Drop">Trovare gli oggetti con le</span> impostazioni Selezione</a></span>                            <span class="right-nav"><a href="Layoutinspector.html"><span class="Drop">Disporre gli oggetti automaticamente con le</span> impostazioni Layout diagramma →</a></span>                         <br/>         </div>            </body></html>