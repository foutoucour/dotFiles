<html>    <head>        <meta http-equiv="content-type" content="text/html;charset=utf-8">		<title>Tutorial 5: Assegnare uno stile agli oggetti</title>						<meta name="description" content="">        <link rel="stylesheet" href="help.css" type="text/css">    </head>    <body>        <div class="Destination">        <h2>Tutorial 5: Assegnare uno stile agli oggetti</h2>                                    <div class="item "><span class="">Prova a guardare il tuo diagramma, non c'è dettaglio che sfugge alla tua capacità organizzativa. Un diagramma "efficace" dal punto di vista della funzionalità, ma che può essere sicuramente migliorato dal punto di vista grafico. Utilizza le istruzioni successive per personalizzare il diagramma e renderlo più accattivante grazie agli attributi stile.</span>                            </div>                            <div class="item "><span class="">Hai già utilizzato le impostazioni Layout diagramma; ora potrai comprenderne le potenzialità. Si tratta di finestre di piccole dimensioni veramente molto utili, dotate di vari controlli che puoi utilizzare per modificare l'area di disegno o qualsiasi oggetto in essa contenuto. Sono disponibili sei impostazioni Stile, ognuna delle quali ti consente di controllare un determinato elemento relativo all'aspetto dell'oggetto selezionato. Le prime impostazioni che utilizzerai saranno le impostazioni Riempimento; se non sono disponibili sullo schermo, seleziona <span class="UI">Riempimento</span> dalla sezione <span class="UI">Stile</span> del menu <span class="UI">Impostazioni</span>. Quindi, seleziona Don Giovanni nell'area di disegno.</span>                            </div>                            <div class="item "><span class="">Attualmente, il colore di riempimento utilizzato per l'oggetto selezionato è il bianco. Fai clic sul riquadro colori nell'angolo superiore destro delle impostazioni, quindi utilizza il pannello Colori che appare per scegliere un nuovo colore di riempimento. Se lo desideri, puoi scegliere uno stile di fusione dal menu a sinistra nelle impostazioni, quindi scegliere un colore diverso per ogni riquadro che appare.</span>                                <div class="item "><span class=""><img src="../HelpImages/changed fill color.png" class="inline-image"></span>                                </div>                            </div>                            <div class="item "><span class="">Ora, imparerai a utilizzare le impostazioni Linee e forme per modificare il disegno della linea intorno al bordo della forma. Nella parte superiore della finestra impostazioni Stile sono disponibili sei icone; fai clic sulla seconda icona per passare alle impostazioni Linee e forme. Da questa finestra, prova a impostare lo spessore del tratto su <span class="Verbatim">2pt</span> e l'arrotondamento angolo su <span class="Verbatim">5pt</span>. Questo ti consente di creare un tratto arrotondato e ben definito intorno alla forma. Ora, scegli il colore desiderato per il tratto, proprio come hai fatto per il colore di riempimento.</span>                                <div class="item "><span class=""><img src="../HelpImages/changed stroke.png" class="inline-image"></span>                                </div>                            </div>                            <div class="item "><span class="">Passa alle impostazioni Testo e fai clic sul pulsante Font (quello contraddistinto con una grande lettera 'A'); viene visualizzato il pannello font standard di Mac OS X. Scegli il font desiderato, quindi fai clic sul riquadro colori a lato del pulsante Font e scegli un colore per contrastare il riempimento. Ora, dovresti ottenere un oggetto forma piuttosto accattivante.</span>                                <div class="item "><span class=""><img src="../HelpImages/changed font.png" class="inline-image"></span>                                </div>                            </div>        </div>                <div class="bottom-nav">                        <span class="left-nav"><a href="Tutorial4Makingmoreconnections.html">← Tutorial 4: Creare ulteriori connessioni</a></span>                            <span class="right-nav"><a href="Tutorial6Styleproliferation.html">Tutorial 6: Proliferazione degli stili →</a></span>                         <br/>         </div>            </body></html>